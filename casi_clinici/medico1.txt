. Donna, 61 anni, giunta presso ambulatorio per il trattamento del dolore, affetta da rettocolite
ulcerosa di grado severo (= patologia infiammatoria dell’intestino, in particolare del colon, con flogosi
della mucosa e della sottomucosa senza il coinvolgimento dello strato muscolare e della sierosa. Può
interessare il retto o estendersi a livello prossimale coinvolgendo tutto il colon determinando
pancolite. La sintomatologia va da lieve a severa ed è caratterizzata da alterazioni dell’alvo in senso
diarroico con feci non formate, secrezioni muco-ematiche a causa di eventuali ulcerazioni, dolori
addominali la cui localizzazione dipende dall’estensione della malattia. Nelle manifestazioni più
severe si presenta con febbricola, manifestazioni extraintestinali. Il decorso clinico è caratterizzato da
periodi di remissione e da manifestazioni acute. La complicanza più importante è il megacolon tossico
determinato da una cronicizzazione della stipsi dal quale può derivare un’eventuale perforazione. Per
diagnosticarla si devono evidenziare più di sei scariche diarroiche con muco e sangue, presenza di uno
dei segni sistemici come tachicardia, febbre. Possono, inoltre, essere eseguite colonscopia e angio
TC).
La pz. era in trattamento con anticorpo monoclonale specifico per la RCU senza però nessun
miglioramento. Assumeva, inoltre, ferro a causa della sideropenia e probiotici per la regolarizzazione
dell’alvo.
Oltre alla RCU, presenta diabete mellito tipo II trattato con antidiabetici orali (metformina e
repaglinide), ipertensione arteriosa trattata, ipotiroidismo trattato con levotiroxina, talassemia, asma
bronchiale. La pz, inoltre, riferisce allergie ai salicilati; pregresso intervento di mastectomia radicale
con linfoadenectomia per carcinoma duttale (T3N1M0).
La pz. lamenta dolore addominale diffuso (NRS 6/7), tachicardia (108 bpm), sei scariche diarroiche al
die.
Nei casi acuti precedenti il dolore era stato trattato con paracetamolo (come primo approccio si
considera il fatto che non è gastrolesivo e che il dolore che presenta non è troppo elevato; inoltre è un
farmaco che può essere assunto più volte al giorno in modo autonomo per OS) e cortisone (per ridurre
dell’infiammazione). Tuttavia tra gli effetti collaterali della terapia cortisonica sono presenti:
iperglicemia, gastrolesività, immunodepressione, aumento di peso con la caratteristica “faccia lunare”
causato dalla ritenzione idrica.
PROBLEMI ASSISTENZIALI:
- dolore
- scariche frequenti, diarroiche, con muco e sangue. Complicanze: disidratazione e anemia che
si manifestano con la tachicardia effettivamente presente nella paziente. Inoltre, la tachicardia
può aggravare anche la condizione già persistente di ipertensione causando, nel tempo,
scompenso cardiaco
- rischio di iperglicemia
- asma
DATI DA RILEVARE:
- pressione arteriosa per la sua condizione di ipertensione, ma soprattutto a causa di una
possibile ipovolemia causata dalla disidratazione diarroica. L’abbinamento tra ipovolemia e
farmaci anti-ipertensivi potrebbe causare ipotensione.
- temperatura corporea che potrebbe essere causa della tachicardia
- peso per la disidratazione e le frequenti scariche
DOMANDE DA PORRE ALLA PZ
- indagine sul dolore: intensità, qualità, momenti della giornata in cui si presenta
maggiormente, sito, alleviato o meno dalle scariche. Si potrebbe, quindi, chiedere se possiede
un diario del dolore o, se non ce l’ha, insegnare ad usarlo, soprattutto a causa della cronicità
della malattia.
QUALI ESAMI POTREBBE CHIEDERE IL MEDICO?
- esame delle feci per escludere infezioni
- RX per escludere megacolon tossico
- esami ematici: glicemia (x diabete), emocromo per la conta degli eritrociti (x anemia),
leucociti (x escludere infezioni e per l’eventuale febbricola), piastrine e fattori della
coagulazione (x indagare il motivo del sangue nelle feci), ionemia di Na e K (x
disidratazione), PCR (x escludere infezioni urinarie e quindi eventuale esame urine),
creatinina e urea (x la disidratazione che a lungo andare potrebbe condurre a insufficienza
renale), funzionalità epatica (x indagare se la pz è adatta alla somministrazione di certi
farmaci).
COME TRATTARE LE PROBLEMATICHE?
- la disidratazione può essere o meno trattata con idratazioni EV, aumento dei liquidi assunti
per OS
- anemia: generalmente in questi casi non necessita una trasfusione, ma magari un’ integrazione
di ferro
- dolore: non può essere trattato con FANS per la gastrolesività che provocano; viene inoltre
rimosso il cortisone che peggiora la condizione di diabete e il paracetamolo che
evidentemente non ha avuto buon effetto. Si somministrano quindi oppiodi deboli (tramadolo)
piuttosto che quelli forti per il dolore tra 6/7 e per il fatto che quelli forti potrebbero indurre
maggiormente a stipsi e portare la pz a sviluppare megacolon tossico. Anche quelli deboli,
anche se in misura minore, la possono causare; quindi si associa il tramadolo al paracetamolo
per impedire ai recettori cellulari di legare solo oppiodi. La pz. deve essere inoltre educata a
fare attenzione alla frequenza del suo alvo e ad assumere mannitolo o perette per non
incorrere nella stipsi.

CARTELLA CLINICA
Il paziente si è lamentato di dolori e gli è stato somministrato il farmaco tramadolo, in combinazione con paracetamolo, alle ore 12.00 il giorno 16/09/2024
