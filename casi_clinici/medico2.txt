Il signor Nicola, 68 anni, lamenta dopo una cena un forte dolore al petto con difficoltà di respiro; la
moglie spaventata chiama il 118; in seguito a varie domande dell’infermiere della centrale viene
attivato il codice rosso e dopo 10 minuti si presenta l’ambulanza per il soccorso.
COSA FARE QUANDO SI ARRIVA DAL PAZIENTE?
MISURAZIONE PV:
- PAO: per valutare se è ipoteso; se è stato raggiunto lo stadio ipotensivo in seguito
un’insufficienza ventricolare il pz è in gravi condizioni in quanto la gittata è già molto ridotta.
- FC: l’ipotensione potrebbe portare tachicardia perché c’è una maggior richiesta di O2 da parte
del cuore; se abbiamo un’ipotensione e una bradicardia la situazione è molto grave perché c’è
gittata molto ridotta e il cuore non riesce a sostenere il lavoro.
- SpO2: per valutare se la respirazione è efficace.
- ECG (a 12 derivazioni): ci permette di valutare se c’è una variazione. Andremo a vedere se
c’è un inversione dell’onda T, alterazione dei complessi QRS, e se c’è un sovra o
sottolivellamento del tratto ST.
- DOLORE: dove prova dolore (prima a livello sternale poi potrebbe irradiarsi alla mandibola,
braccio sx, fino alle mani); da quanto tempo è presente e dopo cosa è iniziato (solitamente
durante una corsa o dopo mangiato, perché sono i momenti in cui il cuore sta facendo più
fatica).
DOMANDE DA PORRE E VALUTAZIONI:
- Se già ha avuto eventi simili.
- Farmaci che prende, oppure se è diabetico (misurare glicemia), iperteso o cardiopatico.
- Valuto lo stato di coscienza del pz.
- Valutare se è pallido, sudorante, freddo.
Durante il trasporto viene monitorata l’attività cardiaca e reperito un accesso venoso periferico
mantenendolo pervia con fisiologica (a goccia lenta, perché non bisogna creare un sovraccarico di
liquidi).
Vista la sintomatologia e l’ecg con sopralivellamento del tratto ST in sede anteriore, viene ricoverato
in terapia intensiva con diagnosi di infarto miocardico.
Il paziente si presenta agitato, cosciente e orientato nello spazio e nel tempo: è collaborante.
L’espressione del viso rivela uno stato di sofferenza, si tocca il petto e riferisce dolore al torace che si
irradia al collo. Il polso radiale è rilevabile ed è accelerato.
TERAPIA DA SOMMINISTRARE:
· ANALGESICI: 2\4 mg di morfina
· ANSIOLITICO (se la morfina non basta)
·ANTIAGGREGANTE e ANTICOAGULANTE: acido acetilsalicilico o il clopidogrel e eparina
sottocutanea.
· BETABLOCCANTE: per abbassare FC stando attenti a una possibile bradicardia riflessa e a una
ipotensione riflessa.
· NITRODERIVATO: per vasodilatare le arterie coronariche.
La FC è di 160 b/m, la pressione arteriosa è di 110/75 mmHg, il paziente appare tachipnoico.
(PAO è buona, ma bisogna abbassare la FC stando attenti perché anche la pressione si abbasserà. È un
pz che ha bisogno anche di un aumento dell’ossigenazione quindi bisogna somministrare anche
L’OSSIGENOTERAPIA per evitare questa tachipnea importante).
Le mucose sono rosse ma il paziente appare pallido con cute fredda e umida. Appena arriva in T.I. le
infermiere lo collegano al monitoraggio elettrocardiografico e pressorio; il medico e il cardiologo
osservano la traccia elettrocardiografica: le onde P sono presenti, il complesso QRS è nella norma e le
onde T non appaiono alterate, eccetto per il sopralivellamento del tratto ST. Non ci sono aritmie. Il
paz. non è obeso e la cute è intatta e pulita. Il cavo orale non presenta edemi.
I dati sul signor Nicola vengono rilevati attraverso l’osservazione e brevi colloqui per non peggiorare
lo stato ansioso. Si somministra mezza fiala di morfina ev e si informa il paziente che il dolore
dovrebbe diminuire.
I medici decidono di sottoporre il paziente a coronarografia e angioplastica.
Questo comporta un’informazione e preparazione del paziente al quale è garantito un consenso
informato. Viene preparato con tricotomia (zona dell’inguine e zona radiale) e disinfezione della cute
a livello della coronaria destra.
Dopo coronarografia viene trasportato in T.I. dove presenta traccia elettrocardiografica normale (ecg
sinusale) e PA 120/80 mmHg.
Presenta un bendaggio compressivo in arteria femorale dx da tenere 12 ore (l’infermiere che lo segue
dovrà controllare in particolare eventuali sanguinamenti a livello dell’inserzione in cui si è fatta la
coronarografia a livello femorale perché è un’arteria di grosso calibro e il pz è scoagulato e
antiaggregato quindi potrebbe sanguinare facilmente → serve una compressiva, cioè si mettono delle
garze compresse attraverso bende particolari a livello del punto in cui si è bucata l’arteria).
Il paziente deve essere mantenuto in posizione supina e deve essere mobilizzato passivamente durante
la notte per evitare lesioni.
Il signor Nicola la mattina dopo è meno ansioso, non presenta dolore e inizia a fare domande su ciò
che gli è successo. L’infermiera avvisa la moglie che può far visita al marito per salutarlo e chiedere
informazioni al medico.
Viene rimosso il bendaggio compressivo, vengono fatte le cure igieniche, mobilizzato in posizione
seduta e gli viene fatta consumare una colazione leggera. Ai pasti vengono dati alimenti leggeri per
non sovraccaricare il cuore.
Gli vengono controllati gli enzimi cardiaci (troponina) e vengono eseguiti gli esami di routine
(emocromo per emoglobina, piastrine; urea e cheatinina per valutare la funzionalità renale; valutare i
markers epatici (AST, ALT, GGT) per lo smaltimento dei farmaci, coagulazione per vedere gli effetti
degli anticoagulanti (PT, PTT, INR).
Il monitor rileva traccia elettrografica e PA normale. Dopo 36 ore si inizia ad insegnare al sig. Nicola
ad aumentare gradualmente il livello di sforzo alternandolo al riposo (con ossigenoterapia per evitare
sforzo).
In 3° giornata viene trasferito in terapia semi intensiva. Si può recare da solo al bagno. Gli viene
somministrato un blando lassativo e si controlla l’evacuazione. (Ci può essere una stipsi nelle prime
giornate, una stipsi importante potrebbe dare durante l’evacuazione una sofferenza cardiaca, si
somministrano perciò lassativi).
Riceve visite e appare sereno. Viene informato sul comportamento da tenere nei prossimi 30 giorni:
evitare sforzi e pianificare tutte le attività con relativi periodi di riposo ed eventuale ossigenoterapia,
dieta ipolipidica e se il pz è obeso anche ipocalorica, tenere controllati segni e sintomi come la
pressione, mancanza di respiro, vertigini (per ipotensione relativa ai farmaci), possibili emorragie (per
la terapia con anticoagulanti), evitare fumo.
In 5° giornata esegue una leggera camminata sul corridoio del reparto.

CARTELLA CLINICA:
Il paziente si è lamentato di dolori e gli è stato somministrato il farmaco tramadolo, in combinazione con paracetamolo, alle ore 15.30 il giorno 15/09/2024

